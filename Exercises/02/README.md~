# Упражнение 02 -  Текстови файлове

Имаме структура, описваща книга (`Book`), която съдържа информация за:
* име на книгата
* автор(име на автора)
* [ISBN](https://en.wikipedia.org/wiki/International_Standard_Book_Number)
* жанр
* цена.

Имаме структура `Bookstore`, която съдържа в себе си информация за:
* текущ брой книги
* списък от книги.

За целите на задачата, определете даден максимален брой книги, които могат да се съдържат в един `Bookstore`,
като теущият брой книги не трябва да е по-голям от този максимален брой.

Да се напишат следните функции:

* `void initializeBookstore(Bookstore& store, const char* fileName)`, която инициализира `store` със съдържанието на текстовия файл с име fileName.
Неговото съдържание е в следния формат:
  * на първия ред има число `n` - брой записи във файла
  * следват `n` на брой записи с информация за книги - стойността на всяко поле от съответната структура е записана на
  отделен ред, като между отделните записи има по един празен ред. ( [Примерен файл](SampleBookstoreInfo.txt) )

* `bool hasBookWithISBN(const Bookstore& store, const char* isbn)` , която проверява дали в книгите на `store` се съдържа
книга с посочения ISBN.

  За всяка от следващите функции, записването във файл да следва горепосочения формат - на първия ред от файла да се съдържа броя на записите във файла,
  всяко от полетата на обектите да бъде на отделен ред, като между отделните записи има по един празен ред.

* `void getAllBooksByAuthorName(const Bookstore& store, const char* authorName, const char* outputFileName)`, която записва  всички книги от `store`
на посочения автор в текстов файл с име `outputFileName`.

* `void getAllBooksByGenre(const Bookstore& store, const char* genre, const char* outputFileName)`, която записва  всички книги от `store`
от дадения жанр в текстов файл с име `outputFileName`.
(Бележка : Ако полето жанр има стойностост от изброим тип, тук параметърът `genre` трябва да е от съответния тип.)

* `void getAllBooksCheaperThan(const Bookstore& store, float price, const char* outputFileName)`, която записва  всички книги от `store`
с цена, по-ниска или равна на `price`, в текстов файл с име `outputFileName`.
